Tanie nie znaczy gorsze. 5 kosmetyków, które nie ustępują jakością kultowym produktom


Jeśli chcesz mieć piękną cerę i idealny makijaż, wcale nie musisz wydawać majątku. Wiele niedrogich kosmetyków nie ustępuje jakością luksusowym produktom w górnej półki. Poznaj 5 sprawdzone hity do makijażu i pielęgnacji.

Z rezerwą podchodzisz do tanich kosmetyków? A może masz swoje ulubione luksusowe produkty, które według ciebie nie mają sobie równych? Tymczasem wysoka cena produktu nie zawsze świadczy o jego wysokiej jakości, zaś niska nie oznacza, że jest on gorszy. Jeśli zastanawiasz się, jak wybrać krem do swojego typu cery, czy jak znaleźć idealny tusz do rzęs, pamiętaj, że świetny kosmetyk nie musi być drogi. Co jest ważne przy wyborze produktu? Oczywiście skład. Jeśli szukasz np. serum z witaminą C, możesz wydać na nie zarówno kilkanaście, jak i kilkaset złotych. Tańszy kosmetyk może nie tylko dorównać skutecznością droższemu, ale być od niego lepszy - wiele zależy od tego, jak zareaguje na niego twoja skóra. Warto sięgać po kosmetyki sprawdzonych marek, które od lat są na rynku i cieszą się dobrą opinią. Dodatkowo, kluczowe będą twoje indywidualne potrzeby, nawyki i podejście do makijażu i pielęgnacji. Ważne jest, żeby odpowiednio użytkować i przechowywać kosmetyki. Takie czynniki jak temperatura, światło czy dostęp powietrza mają wielkie znaczenie. Jeśli wybierzesz produkt o konsystencji, zapachu i formule, którą lubisz, z pewnością uznasz zakup za bardzo udany. Polecamy 5 sprawdzonych kosmetyków w rozsądnych cenach.

1. Tusz Bambi Eyes L'Oreal Paris
Pytane o niezbędny produkt kosmetyczny wiele kobiet wciąż na pierwszym wymienia maskarę. Podkręcone, wydłużone i gęste rzęsy to najpiękniejsza ozdoba oczu. Dobrze dobrany tusz odmładza - optycznie unosi powieki i rysy twarzy, dodaje spojrzeniu wyrazistości, sprawia, że wyglądasz kobieco i zmysłowo. Na listach najlepszych maskar wszechczasów króluje Hypnose od Lancome. Istnieje jednak o wiele tańszy produkt, który sprawia, że rzęsy wyglądają obłędnie. Kiedy poznasz tusz Bambi Eyes L'Oreal Paris nie będziesz już chciała sięgać po żaden inny!

Uwaga!
Staraj się unikać "pompowania" szczoteczką w pojemniczku z tuszem - im mniej powietrza tym mniejsza szansa, że szybko wyschnie.

2. Podkład Fit Me Maybelline
Jeśli stosowałaś kiedyś podkład Fenty Beauty z pewnością zachwycił cię efekt pięknej, rozświetlonej cery. Marka wylansowana przez Rihannę ma jedną wadę - jej produkty są dosyć drogie. Czy naprawdę trzeba wydać dużo pieniędzy na dobry fluid? Tani podkład dobrej jakości istnieje! Zdecydowanie godny polecenia jest Fit Me Maybelline. Idealnie dopasowuje się do każdego typu cery, jest bardzo lekki, absorbuje sebum i daje matowe, ale naturalne wykończenie.

3. Neutrogena Hydro Boost
Jeśli istnieje kosmetyk do pielęgnacji, który korzystnie wpływa na każdy typ cery, jest nim z pewnością krem silnie nawilżający. To woda jest dla komórek skóry kluczowym składnikiem, zapewniającym jej zarówno jędrność, jak i ochronę przed czynnikami zewnętrznymi. Dobry tani krem z tej kategorii to bez wątpienia Neutrogena Hydro Boost. Ma on leciutką, a jednocześnie otulającą konsystencję. Zawiera silnie nawadniający kwas hialuronowy oraz trehalozę, która zamyka wodę w skórze. Pamiętaj, że na kondycję skóry wpływ ma twardość wody. Zainstalowanie filtra podzlewowego poprawi stan cery.

4. Nawilżający krem pod oczy Vianek
Jaki krem pod oczy wybrać? Często produkty z tej kategorii są bardzo drogie. Co prawda starczają na długo, jednak jednorazowy wydatek powyżej 100 zł na malutkie opakowanie bywa stresujący, zwłaszcza w dobie inflacji. Tani krem pod oczy to nie mityczny stwór! I tak, za niewielkie pieniądze możesz mieć bardzo dobry produkt. Przykładem jest Nawilżający krem pod oczy Vianek. Ma wegańską formułę bazującą na ekstrakcie z lnu i oleju z kiełków pszenicy. Jest bardzo lekki, działa uelastyczniająco i wzmacniająco. Wygładza drobne zmarszczki, nadaje się pod makijaż.

Uwaga!
Kremy pod oczy warto trzymać w lodówce. To dobry trik, jeśli rano masz poduszeczki zamiast powiek.

5. Peeling Tołpa 3 enzymy
Kiedy my kochamy luksusowe kosmetyki z Francji czy USA, świat zachwyca się polską, całkiem przystępną cenową marką. Peeling Tołpa 3 enzymy to produkt, który polecają Instagramerki. To tani kosmetyk, który musisz mieć i ty! W składzie znajdziesz papainę z papai, bromelainę z ananasa, keratolinę oraz glicerynę. Głęboko oczyszcza pory, zapobiega ich blokowaniu i zmniejsza ilość zaskórników. Po użyciu peelingu skóra jest gładka i rozświetlona.
