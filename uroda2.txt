Algopro: Nowa linia kosmetyków od Sensum Mare

W październiku 2022 roku marka Sensum Mare świętowała pięciolecie powstania. Z tej okazji stworzyła nową linię pielęgnacyjną Algopro, przeznaczoną do walki z takimi problemami skóry, jak przebarwienia, plamy pigmentacyjne, pierwsze oznaki starzenia czy zmiany potrądzikowe.

28 października na rynku pojawiła się nowa linia kosmetyków od Sensum Mare. – Praca nad nowościami zajęła nam półtora roku, a w proces twórczy włożyliśmy nie tylko nasze serca, ale również wiedzę najlepszych technologów w kraju. Czego oczekiwaliśmy od nowości? Przede wszystkim pro-działania, pro-składników, pro-pielęgnacji oraz pro-skuteczności. W ten sposób powstała linia kosmetyków profesjonalnych Algopro, która stanowi prosty wybór skutecznej pielęgnacji – powiedział wtedy Maciej Tęsiorowski, współzałożyciel marki.

Linia Algopro składa się z dwóch serii kosmetyków bazujących na składnikach aktywnych o udowodnionym naukowo działaniu: Algopro R z retinalem oraz Algopro C z witaminą C.

W linii Algopro R znajdziemy dwa rodzaje serum: dla początkujących, w którym stężenie retinalu wynosi 0,08 proc., oraz dla zaawansowanych ze stężeniem równym 0,16 proc. Oprócz retinalu w kosmetykach znalazło się 28 innowacyjnych składników aktywnych, takich jak kompleks fosfo-ceramidowy, który wspomaga ochronę bariery hydrolipidowej i odżywia skórę dzięki połączeniu lipidów naśladujących strukturę macierzy lipidowej. Oba kosmetyki działają przeciwstarzeniowo, walczą z przebarwieniami i niedoskonałościami, poprawiają jędrność i elastyczność skóry, a także chronią przed oznakami fotostarzenia.

Seria Algopro C to dwa produkty: antyoksydacyjny krem rewitalizujący z witaminą C 3 proc. oraz rozjaśniające serum antyoksydacyjne z witaminą C 10 proc. Oprócz głównego składnika, jakim jest witamina C, w obu kosmetykach znajduje się ponad 20 składników aktywnych o naukowo udowodnionym działaniu.

Wraz z laboratorium i technologami sięgnęliśmy po najlepsze składniki aktywne, które wspomogą działanie witaminy C, takie jak Whitonyl AT®, będący ekstraktem z czerwonych glonów, którego zadaniem jest wyrównanie kolorytu skóry, rozjaśnienie przebarwień i nadanie skórze promiennego wyglądu, ekstrakt z korzenia lukrecji, dający naturalny efekt rozświetlenia, czy niacynamid, który przywraca elastyczność skórze i posiada udowodnione działanie przeciwzmarszczkowe – dodaje drugi założyciel marki Łukasz Kołodziejek.
