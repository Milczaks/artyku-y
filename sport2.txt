Zbuduj siłownię we własnym domu
Współcześnie bycie fit, czyli dbanie o swoje zdrowie, kondycję i sylwetkę jest niezwykle popularne. Co ważne, nie zawsze wymaga ono wykupowania najdroższego karnetu na siłownię i odwiedzania jej kilka razy dziennie. Producenci sprzętów sportowych zadbali o to, aby każdy mógł trenować nawet w domowym zaciszu. Na co zatem postawić, aby cieszyć się własną siłownią na miarę potrzeb? Podpowiadamy w kolejnej części!

Domowa siłownia, od czego zacząć?
Decydując się na stworzenie w domu czy mieszkaniu swojej siłowni, przede wszystkim określ swoje potrzeby. Czy potrzebny Ci będzie sprzęt do treningów siłowych, czy raczej ograniczysz się do zajęć kardio, lub też modelujących sylwetkę jak, np. pilates. Następnie przemyśl, czy będziesz każdorazowo przed treningiem wyciągał potrzebny sprzęt, czy też wydzielisz na niego specjalną strefę treningową. W ten sposób dokonasz zakupu urządzeń, które na pewno sprostają Twoim oczekiwaniom, a także nie okażą się bezużyteczne.

Raz siłownia, a raz pokój dzienny!
Jeśli chodzi o siłownię w domu do ćwiczeń siłowych, to rozwiązań jest wiele. Od tych niewielkich sprzętów, które można bez problemu schować do szafy, ułożyć na wytrzymałym regale czy w kącie pokoju, aż po urządzenia, dzięki którym pomieszczenie zamieni się w prawdziwą siłownię wspierającą rozbudowę wszystkich mięśni. Co ważne, wszystkie one umożliwią Ci przeprowadzenie naprawdę profesjonalnego i wycieńczającego treningu.

Hantle jako nieodłączny element domowej siłowni
Decydując się na stworzenie w domowym zaciszu siłowni, warto zaopatrzyć się w pierwszej kolejności w hantle. Różnorodność pod względem wagowym jest naprawdę duża, dzięki czemu każdy jest w stanie dobrać je do własnych potrzeb, oczekiwań, ale i możliwości. Dobrym rozwiązaniem jest inwestycja w gryf oraz odmienne wagowo obciążniki. W ten sposób można łatwo zmieniać obciążenie, a także dopasowywać je do osoby ćwiczącej.

Na współczesnym rynku czekają na Ciebie zarówno oferty z pojedynczymi hantlami, jak i całe zestawy. Warto wiedzieć, że wiele z nich umożliwia regulowanie obciążenia, a także posiada możliwość powiększenia do sztangi! W ten sposób dokonując jednego zakupu, zyskujesz praktycznie dwa sprzęty do ćwiczeń siłowych.

Innym rodzajem hantli, jakie warto posiadać w domowej siłowni są kettlebel. W ich przypadku również czekają różne opcje. Możesz kupić ciężarek o ustalonej wadze lub też regulowany, który dopasujesz do swojej kondycji. Zaletą hantli czy to klasycznych, czy kettlebeli jest z pewnością możliwość schowania ich do szafy, czy ustawienia tak, aby nie przeszkadzały.

Komfort wykonywania pompek - zapewnij sobie dobry trening!
Wśród wielu dostępnych sprzętów do domowych, jak również profesjonalnych siłowni, znaleźć można podpórki do pompek. Tego typu rozwiązanie umożliwia komfortowe wykonywanie ćwiczenia w różnych pozycjach - w zależności od tego, na jaką podpórkę się zdecydujesz, możesz wykonywać klasyczne pompki twarzą do ziemi, ale również w pozycji na wpół siedzącej, unosząc całe ciało przy pomocy mięśni rąk. Niektóre z nich będą niewielkie, łatwe do przenoszenia i przechowywania, inne natomiast wymagają odpowiedniego, sporego miejsca.

Sprzęty dużej wagi - zadbaj o formę!
Producenci sprzętu sportowego zadbali o to, aby zarówno właściciele siłowni, jak i osoby prywatne, mogły cieszyć się z wysokiej jakości urządzeń do ćwiczeń siłowych. Dzięki temu każdy jest w stanie stworzyć siłownię w domu, która obejmować będzie sprzęt wspierający pracę wszystkich mięśni ciała.

Drążki mocowane do ścian czy we wnęce drzwiowej to opcja, jaka powinna się znaleźć w każdej domowej siłowni. Dzięki nim wykonywać można wiele ćwiczeń, nie tylko podciągać się, ale dokupując np.:

pasy kulturystyczne,
taśmy,
rękawiczki,
również dodatkowo można ćwiczyć mięśnie nóg i rąk.

Innym urządzeniem, które sprawdzi się w przypadku specjalnie wydzielonego pomieszczenia, jest sztanga oraz wszelkie dedykowane jej akcesoria. Na liście rzeczy do zakupu nie powinno zabraknąć uchwytu do sztangi, półek na obciążniki, pasa kulturystycznego, liny do gryfu i wielu innych. Idąc dalej, warto pomyśleć o inwestycji w ławeczkę. Nie tylko umożliwi ona wykonywanie podnoszeń gryfu z obciążeniem w pozycji leżącej, ale także przyda się podczas wielu innych ćwiczeń.

Mając na względzie profesjonalne wyposażenie domowej siłowni, dobrze zainwestować w wyciąg lub atlas. Oba te urządzenia wymagają dużej przestrzeni, jednak ich konstrukcja jest bardzo wytrzymała i do tego dobrze przemyślana, dzięki czemu wszelkie ćwiczenia całkowicie angażują konkretne partie mięśni. Podobnie będzie z wielofunkcyjnymi poręczami ściennymi - drabinka, drążek, a także dodatkowe elementy zaangażują całe ciało w ćwiczenia, a Ty zapomnisz o konieczności chodzenia na siłownię!

Gdzie to wszystko trzymać?
Posiadając już wszelkie duże urządzenia, a także wszelkie mniejsze sprzęty jak hantle czy obciążniki, warto pomyśleć o ich przechowywaniu. Dzięki odpowiednim meblom jesteś w stanie nie tylko utrzymać porządek w miejscu, w którym ćwiczysz, ale także zagwarantować sobie bezpieczeństwo podczas treningu. Tak więc wyposażając domową siłownię, nie możesz zapomnieć o stojakach na hantle, które umożliwią Ci łatwy wybór tych, których akurat chcesz używać.

Przydatny okazać się może również stojak na obciążniki i gryfy - specjalnie opracowana konstrukcja pozwala zachować porządek wśród konkretnych wielkości i wag. Po obu stronach znajdują się miejsca na gryfy, natomiast środek to powierzchnia z wystającymi drążkami, na których umieszcza się obciążniki.

Zainwestować możesz również w stojak na akcesoria do wyciągów. W zależności od tego, jak wiele elementów dodatkowych dokupisz, przechowywanie będzie mniej lub bardziej uciążliwe bez specjalnego mebla. Postaw na porządek i zaopatrz się w stojak, który ułatwi Ci trening i zmianę wyciągu w taki, który aktualnie wspierać będzie konkretne partie ciała.

Domowa siłownia coraz bliżej!
Stworzenie siłowni w domu okazuje się zdaniem wcale nie tak trudnym, jak wiele osób zakłada. Na rynku znaleźć można różnorodne rozwiązania dla osób, które nie planują wydzielania specjalnie powierzchni na siłownię w domu, jednak chcą cieszyć się profesjonalnym treningiem. Czekają również urządzenia, które wymagają sporego miejsca, ale są w stanie zagwarantować jakość treningu jak z publicznej siłowni.

Chcąc stworzyć siłownię w domu, która w 100% będzie Ci odpowiadać, a także sprawi, że Twoje ciało zacznie się rozwijać, a mięśnie będą widocznie większe, powinieneś zaopatrzyć się w kilka urządzeń. To dzięki takiemu podejściu z pewnością zaangażujesz do pracy wszystkie partie ciała i zagwarantujesz sobie efekt, jakiego oczekujesz.
