6 potrzebnych kosmetyków, na które nie warto wydawać więcej niż 50 zł


Kosmetyki są niezbędne w codziennej pielęgnacji, ale nie oznacza to, że muszą nadwyrężać twój budżet. Niektóre z produktów działają bardzo podobnie, niezależnie od ceny. Sprawdź, na które kosmetyki nie warto wydawać więcej niż 50 zł.
Oszczędzanie nie musi wiązać się z rezygnacją z zakupów kosmetycznych. Zwłaszcza, że niektóre kosmetyki są naprawdę potrzebne. Chociaż na rynku znajdziesz produkty wielofunkcyjne, nie zawsze są one dobrym rozwiązaniem - ten sam kosmetyk do oczyszczania twarzy, mycia ciała i włosów może stać się źródłem problemów. Wówczas czekać cię będą dodatkowe wydatki, żeby przywrócić skórze równowagę. Jeśli chcesz, aby w twoim portfelu zostawało więcej pieniędzy, wybieraj produkty dobrej jakości w atrakcyjnych cenach. One naprawdę istnieją. Wiele kosmetyków z górnej i dolnej półki w gruncie rzeczy niewiele się od siebie różni. Wśród nich można wymienić chociażby szampony do ciała czy szampony do włosów. Tu kluczowe jest dobranie produktu do potrzeb i upodobań. Podpowiadamy, jak zaoszczędzić, a jednak wciąż zapewniając sobie właściwą pielęgnację.

1. Kosmetyk, na którym możesz zaoszczędzić: szampon do włosów
Szukasz oszczędności? Kosmetyk, za który nie warto przepłacać to z pewnością szampon. Jeśli prześledzisz skład kosmetyków do włosów okaże się, że zarówno profesjonalne, jak i drogeryjne mają bardzo podobną bazę. Kluczowe są tu substancje myjące, kondycjonujące i pieniące. Uwaga: te ostatnie, zwane pod ogólną nazwą SLS (na etykietach znajdziesz je pod nazwami takimi jak: Sodium dodecyl sulfate, SDS, Sulfuric acid, Lauryl sodium sulfate) dają co prawda poczucie dobrego oczyszczenia, ale przy dłuższym ich stosowaniu działają wysuszająco zarówno na skórę głowy, jak i na włosy. Uszkadzają barierę hydrolipidową naskórka i zaburzają wydzielanie łoju, co prowadzi do nadmiernego przetłuszczania lub świądu. Dobrej jakości szampon bez SLS nie tylko oczyści skórę głowy, ale też dostarczy jej i włosom substancje wpływające na ich kondycję. Kosmetyki w dobrej cenie z tej kategorii zawierają m.in. wyciągi roślinne (skrzyp polny, rzepa, łopian), naturalne oleje, keratynę czy ceramidy.

2. Kosmetyk, za który nie warto przepłacać: odżywka do włosów
Podobnie jak na szamponie, także na odżywce możesz spokojnie zaoszczędzić. Po produktach z tych kategorii nie oczekuje się przecież cudów - sam sposób ich aplikacji wyklucza głębokie wnikanie składników. Podstawową i najważniejszą funkcją odżywek do włosów jest zabezpieczenie ich przed czynnikami zewnętrznymi, m.in. przed urazami mechanicznymi, wysoką temperaturą, utratą wody. Tu liczą się więc substancje nawilżające, pozostawiające na włóknach film ochronny. Szukaj zatem humektantów (gliceryna, miód, aloes, mocznik), protein (keratyna, kolagen, jedwab) i emolientów (naturalne oleje i masła). Jeśli więc szukasz kosmetyku, na który nie warto wydawać więcej niż 50 zł, wpisz na listę ten produkt do włosów.

Pamiętaj!
Dobry kosmetyk to ten, który odpowiada na potrzeby twojej skóry i włosów. Liczy się skład, nie cena!

3. Na tym kosmetyku możesz zaoszczędzić: balsam do ciała
Kolejny kosmetyk, który nie musi kosztować wiele, aby być skuteczny to balsam do ciała. Warunek: twoja skóra musi być zdrowa. Jeśli cierpisz na AZS czy łuszczycę korzystaj ze specjalnych, aptecznych produktów, których ceny mogą przekraczać 50 zł - choć szukając promocji możesz znaleźć je także za nieco mniej. Ogólnie, balsamy do ciała mają nie dopuścić do naruszenia bariery hydrolipidowej naskórka lub pomóc ją odbudować. Drogie balsamy to w dużej mierze marketing, bo przecież piękne zapachy i gładkie konsystencje mają także te z niższej półki. Nie przepłacaj za ten kosmetyk!

4. Jak zaoszczędzić na kosmetykach - wybierz tani krem pod oczy
Skuteczny tani krem pod oczy? To możliwe. Głównie dlatego, że w pielęgnacji tej wrażliwej okolicy należy trzymać się dwóch zasad. Pierwsza to sięganie po produkty do demakijażu i filtry przeznaczone właśnie pod oczy, druga - szukanie kosmetyków o prostych składach. Żeby zapobiegać przedwczesnemu pojawieni się zmarszczek, musisz być delikatna, wybierać lekkie kremy, stosować masaże (np. kostkami lodu), chronić skórę przed promieniami UV i HEV i... wysypiać się. Wówczas tani krem pod oczy będzie świetnym uzupełnieniem pielęgnacji.

Pamiętaj!
Więcej składników w kosmetyku, nie oznacza, że jest on skuteczniejszy. Zwróć uwagę na stężenie substancji aktywnych.

5. Na ten kosmetyk nie wydawaj więcej niż 50 zł: krem do rąk
Lubisz, kiedy twoje dłonie są jedwabiste w dotyku? Takie uczucie zapewnić ci może tani krem do rąk. Nie musisz sięgać po te perfumowane (zwłaszcza, że substancje zapachowe bywają wysuszające i drażniące), ani te, których producenci obiecują błyskawiczne rozjaśnienie skóry. Aby pozbyć się plam pigmentacyjnych można oczywiście sięgnąć po wybielający kosmetyk ze składnikami aktywnymi, jednak nie zadziała on, jeśli nie zastosuje się także innych zaleceń dermatologów, m.in. unikania ekspozycji na słońce. Jeśli więc nie chodzi ci o specjalistyczną kurację, twoje potrzeby zaspokoi dobry tani krem do rąk.

6. Kosmetyk, na którym możesz zaoszczędzić: peeling do ciała
Bazą dobrego peelingu do ciała są naturalne oleje i substancje złuszczające - cukier, kawa, drobiny pestek czy zmielonego ryżu. Skoro to takie proste, po co przepłacać? Warto zwrócić uwagę, jaki olej jest bazą tego kosmetyku i wybrać najbardziej odpowiedni do typu skóry. Pamiętaj też, że peelingi do ciała mają różną konsystencję - mogą być bardzo gęste, mieć formę pasty lub rzadsze, które bardziej natłuszczają skórę. Tani peeling złuszczy i wygładzi skórę równie skutecznie, co ten droższy.

