Najpopularniejsze aplikacje do zamawiania jedzenia – sprawdzamy

Z możliwości zamówienia jedzenia na wynos korzysta coraz więcej osób. Okazji, podczas których sprawdzi się zamawiane jedzenie jest naprawdę sporo – spotkanie z przyjaciółmi, kolacja z rodziną, a nawet codzienny obiad, kiedy chcemy zaoszczędzić czas na gotowanie. To świetna propozycja zarówno dla młodych i starszych. W jaki sposób wygodnie zamówić ulubione jedzenie?

W jaki sposób zamówić jedzenie?
Jeszcze kilkanaście lat temu zamawianie jedzenia było możliwe, ale odbywało się to przy pomocy telefonu. Można było telefonicznie zamówić ulubione jedzenie i poczekać. Obecnie możliwości jest jednak znacznie więcej, a aplikacje do zamawiania jedzenia cieszą się coraz większą popularnością.

Aplikacji do zamawiania jedzenia jest naprawdę wiele, dlatego każdy z całą pewnością znajdzie odpowiednie dla siebie warianty. Są to w większości łatwe w obsłudze, intuicyjne programy, które pozwalają szybko i sprawnie wybrać to, na co aktualnie mamy ochotę. Poszczególne aplikacje mogą się różnić między sobą funkcjonalnością i sposobem obsługi, jednak w większości twórcy starają się jak najlepiej dopasować do oczekiwań użytkowników. Tego typu rozwiązania zyskały szczególne znaczenie w czasie pandemii, kiedy restauracje nie mogły przyjmować klientów bezpośrednio na miejscu. Pandemia oraz związane z nią restrykcje sprawiły, że tego typu aplikacji jeszcze przybyło.

Z jakich aplikacji do zamawiania jedzenia korzystać?
W dużym stopniu wybór aplikacji jest kwestią indywidualną i zależy od preferencji użytkownika. Jeśli jedzenie zamawiamy naprawdę okazjonalnie, to z dużym prawdopodobieństwem nie będzie ważna funkcjonalność. Jeśli natomiast planujemy często korzystać z posiłków na dowóz, warto przetestować różne aplikacje, aby wybrać tę, która najlepiej będzie nam pasować.

Wybierając aplikację, najlepiej jest sprawdzić czas dowozu jedzenia, zakres oferty (menu) oraz dodatkowe opłaty związane z procesowaniem zamówienia. Zdarza się, że niektóre aplikacje oferują rabaty czy promocje – wszystko po to, aby przyciągnąć i zachęcić klientów.

Najpopularniejsze aplikacje do zamawiania jedzenia
W przypadku zamawiania jedzenia ogromną popularnością cieszą się takie aplikacje jak m.in. pyszne.pl, Uber Eats czy Glovo. Oczywiście to nie jedyne rozwiązania, gdyż tych na rynku jest znacznie więcej i nadal pojawiają się nowe. Wiodące aplikacje cieszą się popularnością dlatego, że dzięki nim zyskujemy dostęp do różnych podmiotów, dostarczających różne jedzenie. Domowy obiad? Catering dietetyczny? A może wręcz przeciwnie – pizza lub coś mniej zdrowego? Zazwyczaj wystarczy dobrze poszukać, a znajdziemy coś, na co akurat mamy ochotę.

Aplikacje do zamawiania resztek jedzenia
Obok aplikacji do zamawiania jedzenia coraz większą popularnością cieszą się również te, dzięki którym można zamówić resztki. Tak, to prawda! Wiele lokali umożliwia swoim klientom zamówienie również resztek, tworząc do tego specjalne aplikacje, o czym więcej przeczytać można tutaj.

Zamawianie resztek jest dość nowym trendem, z którego korzystać zaczyna coraz więcej osób. Istota jest prosta – restauracje chcąc zachować renomę muszą dbać o to, żeby utrzymać doskonałą jakość i smak potraw. Dlatego to, co nie sprzeda się jednego dnia często zostaje wyrzucone, ponieważ nie może zostać ponownie podane. W ten sposób marnuje się całkiem sporo jedzenia. Aby tego uniknąć powstała właśnie oferta resztek, chociaż są to pełnowartościowe posiłki. Korzyści z takiego rozwiązania jest wiele, zarówno po stronie restauracji, jak i konsumenta. Restauracja minimalizuje straty, a konsument ma możliwość kupić pyszne jedzenie w znacznie niższej cenie, to się nazywa ekologia!

Podobnie jak w przypadku aplikacji do zamawiania jedzenia, tak też w przypadku resztek stworzono specjalne aplikacje pomagające w ich zamówieniu. Dużą popularnością cieszą się Foodsi oraz TooGoodToGo. Warto jednak podkreślić, że w przypadku resztek baza placówek może być znacznie mniejsza niż w przypadku klasycznej oferty. Przede wszystkim z aplikacji skorzystać można jeszcze najczęściej tylko w dużych miastach, chociaż baza podmiotów stale się rozrasta. Jeśli ktoś lubi oszczędzać, to z całą pewnością oferta ta będzie idealna dla Ciebie.
