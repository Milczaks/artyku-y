DIETA PRZY NADCIŚNIENIU – JAK POWINNA WYGLĄDAĆ?
Czy istnieje dieta pomocna w profilaktyce nadciśnienia oraz w walce z nim? Tak! I omawiamy ją w tym artykule. Poznaj zasady diety DASH (Dietary Approaches to Stop Hypertension), czyli zalecenia żywienia w leczeniu nadciśnienia i zapobieganiu mu.

Jak obniżyć ciśnienie, czy jest jakaś dieta na nadciśnienie i co jeść na obniżenie ciśnienia? – to pytania często zadawane dietetykom. Często rekomendowana jest wówczas dieta DASH (Dietary Approaches to Stop Hypertension, czyli dieta stosowana w profilaktyce i leczeniu nadciśnienia).

Taka dieta przy nadciśnieniu jest zalecana zarówno tym pacjentom, którzy stosują leczenie farmakologiczne, jak i tym, u których dopiero zdiagnozowano nadciśnienie. Wspomniana dieta DASH obniża ciśnienie już po dwóch tygodniach jej stosowania!

WYSOKIE CIŚNIENIE – CO ROBIĆ?
DASH to najlepsza dieta w nadciśnieniu. Warto ją stosować, gdy mamy nadciśnienie, ale także wcześniej, np. w sytuacji tzw. stanu przednadciśnieniowego.

DASH w jasny sposób pokazuje, co obniża ciśnienie. Jest to przede wszystkim odpowiednia ilość produktów spożywczych, które dostarczają wapnia, potasu, magnezu i błonnika. W związku z tym dieta w nadciśnieniu tętniczym powinna obfitować w te produkty. Warto wiedzieć, że DASH to nie tylko dieta na nadciśnienie, ale i cholesterol.

JAK OBNIŻYĆ CIŚNIENIE KRWI
Aby uzyskać pożądane efekty zdrowotne, należy dokładnie przestrzegać zaleceń DASH. Zdaniem kardiologów, ta dieta przy nadciśnieniu tętniczym jest jedną z najskuteczniejszych. W przypadku każdej osoby, która ma nadciśnienie, dieta taka powinna uwzględniać:

Dużą ilość warzyw – każdego dnia kilka ich rodzajów, zwłaszcza warzyw zielonych (sałata, szpinak, kapusta, brokuły), a także pomidory, paprykę, cykorię, kalafior, marchewkę czy seler.
Fasolę, groch, soję lub soczewicę, np. do zup, do sałatek, past – kilka razy w tygodniu.
Owoce – jedzone codziennie, ale w mniejszej ilości niż warzywa.
Zastąpienie soli ziołami.
Stosowanie oleju rzepakowego lub oliwy z oliwek.
Ryby – najlepiej gotowane, pieczone lub duszone. Należy unikać ich smażenia.
Chude mięso, np. drób.
Zastąpienie wędlin nakładanych na kanapki pastami z twarogu lub warzyw, a także pieczonym mięsem.
Jogurt, kefir, maślankę, mleko w odpowiednio dużej ilości (aby pokryć zapotrzebowanie na wapń) – najlepiej te o niskiej zawartości tłuszczu.
Płatki owsiane bez dodatku cukru i soli, kaszę gryczaną, jęczmienną, jaglaną, ryż brązowy, makaron pełnoziarnisty.
Należy pamiętać, że są to zalecenia ogólne, a dieta przy nadciśnieniu i cukrzycy powinna być ustalona indywidualnie, najlepiej przy pomocy dietetyka.

DIETA NA NADCIŚNIENIE – CZEGO UNIKAĆ
W diecie przy nadciśnieniu powinno się unikać przede wszystkim soli i słonych produktów, ale także cukru, słodyczy, słodkich napojów i tłuszczów zwierzęcych.

 
