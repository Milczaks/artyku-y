Co jeść w zimie, żeby nie chorować?
Okres zimowy to z reguły większa możliwość zapadania na choroby. Powodów takiego stanu może być kilka, z których ważniejsze to: niskie temperatury na zewnątrz, wahania temperatury i nieodpowiednie ubieranie się. Niekiedy człowiek nie ma większego wpływu na to czy zachoruje. Jednak to co jemy i sposób odżywiania pozostaje w niewątpliwym związku z tym czy uda nam się uniknąć choroby, czy też nie.

 Grypa lub przeziębienie dopada człowieka zwykle w okresie, gdy organizm pozbawiony jest dostatecznej ilości składników niezbędnych do obrony przed chorobami.

Takim czasem osłabienia organizmu i braku odporności na choroby jest zima.

W celu niedopuszczenia do tego stanu, należy koniecznie dostarczyć organizmowi niezbędnych składników mineralnych i witamin. W aptekach dostępne są odpowiednie leki lub suplementy diety, które pozwolą nam uzupełnić braki w tym zakresie.

Należy jednak zwrócić uwagę na to, że istnieje jeszcze jedna droga do zachowania zdrowia w okresie zimowym. Tą drogą jest odpowiednie odżywianie się.

Niezbędne witaminy - gdzie ich szukać?
W celu uzyskania odpowiedniej odporności na choroby w zimie należy spożywać pokarmy, które posiadają wymagane przez organizm składniki.

Duże ilości witaminy C mają między innymi: natka pietruszki, kapusta kiszona, brokuły, szpinak oraz owoce cytrusowe.

Witamina A znajduje się np. w pomidorach, papryce oraz kapuście, a także w marchwi oraz w produktach z mleka.

Witaminy z grupy B zawierają orzechy i fasola, a także nabiał, drób i ryby.

Braki w witaminie D uzupełnimy spożywając tłuste ryby morskie np. halibuta, łososia i makrele lub w zastępstwie ryb - tran.

Ale nie tylko ryby morskie pomogą przetrwać okres zimowy bez chorób. Zaleca się spożywanie również ryb słodkowodnych, i to przez cały rok.

Regularne spożywanie, najlepiej codziennie, niektórych produktów korzystnie wpływa na odporność organizmu

 Do takich produktów należy czosnek i cebula. Pobudzają one do pracy układ odpornościowy i działają bakteriobójczo. Czosnek niszczy wirusy, a cebula hamuje rozwój bakterii i przyspiesza zwalczanie chorób. Najlepiej spożywać je na surowo, np. w surówkach.

Białko, z którego zbudowane są komórki można dostarczyć do organizmu, spożywając jajka. Zdrowy człowiek powinien w ciągu tygodnia zjadać 4-5 jajek.

W celu uniknięcia przeziębień warto codziennie wypijać kubek kefiru lub jogurtu.

Spożywanie miodu np. wielokwiatowego w ilości 1-2 łyżeczki dziennie zwiększy odporność organizmu na choroby. Miód ma właściwości rozgrzewające, bakteriobójcze i antywirusowe, a także chroni drogi oddechowe przed infekcją.

W zimowej diecie powinno znajdować się dużo warzyw i owoców.

Mogą to być również produkty w postaci mrożonek. Należy jedynie zadbać o prawidłowe ich przygotowanie do jedzenia, a mianowicie wrzucić, bez uprzedniego rozmrażania do wrzątku i krótko gotować. Tak przygotowane potrawy niewiele stracą na wartości.


