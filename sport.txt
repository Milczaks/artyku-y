Wodne szaleństwo, czyli bez których akcesoriów ani rusz nad morze!


Wybierając się na wakacje zwłaszcza do zagranicznych, nadmorskich kurortów, każdy pragnie skorzystać z uroków ciepłej wody, a także zapoznać się ze znajdującymi się pod jej taflą przepięknymi widokami. Pakując się, warto zatem pamiętać o wszelkich akcesoriach do pływania, które zagwarantują Ci nie tylko przyjemność z kąpieli w przejrzystej wodzie, ale i wspomnienia, jakich nie zapomnisz!

Kompletny strój pływacki to podstawa!
Mając w planach nurkowanie czy też korzystanie z atrakcji wodnych typu kite-surfing, wakeboard i wielu innych, warto postawić na odpowiedni strój. Kostiumy pływackie, w jakich schodzi się pod wodę, powinny gwarantować odpowiednią izolację - temperatura wody im bliżej dna, tym jest niższa. Podobnie sytuacja wygląda w przypadku sportów wodnych uprawianych na powierzchni wody - wiele z nich można praktykować niezależnie od pogody, a zatem w chłodniejsze dni przyda się dodatkowa izolacja!

Do dyspozycji są zatem zarówno stroje pływackie z długimi rękawkami i nogawkami, jak i z krótkimi, tradycyjne stroje kąpielowe damskie, a także męskie bokserki. Wśród kostiumów pływackich znaleźć można także komplety triathlonowe, które dostępne są w wersji jedno lub kilkuczęściowej. Dzięki tak dużej różnorodności każdy ma możliwość dopasowania stroju nie tylko do własnych upodobań, ale i potrzeb. Z łatwością można zasłonić całe ciało, aby dostarczyć mu jak najwięcej ciepła, lub też bardziej je odsłonić, aby promienie słoneczne mogły pozostawić na nim swój ślad w postaci opalenizny.

Wybierając się nad morze, zwłaszcza na tereny kamieniste czy takie, po których dnie pełzają różnego rodzaju żyjątka, warto wyposażyć się w obuwie pływackie. Buty do pływania stworzone są z mocnych, jednocześnie lekkich materiałów, dzięki czemu podczas pływania nie obciążają one znacząco nóg, co mogłoby utrudniać poruszanie się pod wodą. W torbie plażowej nie powinno także zabraknąć klapek - to one stanowią najwygodniejsze obuwie do przemieszczania się po plaży, ale i na terenie basenów. Co ważne, powinny być one wykonane z materiałów, które gwarantują bezpieczeństwo na śliskich powierzchniach, dlatego też warto przed zakupem przyjrzeć się podeszwie - im mniej ma ona perforacji czy żłobień, tym większe ryzyko, że się poślizgniesz!

W wielu przypadkach niezbędne jest również posiadanie czepka do pływania. Jego odpowiednie dopasowanie zagwarantuje komfort pływania i dodatkowo nie sprawi, że po zdjęciu pod linią włosów utworzy się mocny, odciśnięty ślad, który na pewno ujmie Ci trochę uroku osobistego. Pamiętaj zatem, aby inwestować w czepek pływacki, który nie będzie za ciasny, a tym samym nie będzie wpijał się w skronie ani czoło, jak również nie będzie zbyt luźny, a co za tym idzie, nie będzie spadał podczas każdego zanurzenia i wynurzenia. Przede wszystkim czepek należy dobrać względem wieku - dostępne są te dla dorosłych i dla dzieci. Ponadto, warto zapoznać się z właściwościami poszczególnych materiałów:

lateksu,
lycry,
poliestru,
silikonu,
czepków stworzonych z mieszanek powyższych materiałów.
Mówiąc o stroju pływackim, nie zapomnij o okularach do pływania! To w końcu one umożliwiają Ci widzenie pod wodą. Ich doboru powinieneś dokonywać z równym zaangażowaniem, co czepka. Zbyt ciasne nie zagwarantują komfortu podczas pływania - będa uciskać i tym samym wywoływać ból. Zbyt luźne natomiast przyczynią się do tego, że woda dostawać się będzie do przestrzeni pomiędzy oczami a goglami, przez co nie spełnią one swojej roli. Alternatywą dla zwykłych okularów pływackich, które zazwyczaj wykorzystuje się na basenach, są maski do nurkowania. Ich konstrukcja opiera się na całkowitym lub połowicznym zakryciu twarzy.

Sięganie dna nabiera nowego znaczenia
Chcąc cieszyć się urokami przezroczystej wody, warto pomyśleć o zakupie wszelkich akcesoriów takich jak płetwy, fajki, a także wiosła na ręce. Opcji jest wiele, wystarczy jedynie dopasować rozwiązania do własnych upodobań. Płetwy do pływania z pewnością przydadzą się zarówno podczas zwiedzania prawdziwych głębin, jak i wtedy, gdy pragniesz zanurkować blisko brzegu, by zobaczyć pływające ryby czy inne okazy pełzające po piasku. Decydując się na zakup płetw, warto mieć na względzie ich przeznaczenie. Jedne sprawdzą się jedynie w warunkach basenowych, inne podczas snorkelingu, a jeszcze inne w przypadku rekreacyjnych nurkowań. Producenci zadbali także o to, aby klienci mieli dostęp do modeli o szerokim spectrum zastosowań - materiały z jakich je wykonano, sprawdzą się podczas głębokich i płytkich zanurzeń. Elastyczne tworzywa sztuczne z odpowiednimi wypustkami zapewniają wygodny i łatwy ruch, który wspomaga pływanie.

Na uwagę zasługują również wszelkiego rodzaju fajki do pływania. To dzięki nim każdy jest w stanie oddychać pod taflą wody i delektować się zapierającymi dech morskimi obrazami. Warto wiedzieć, że większość dostępnych współcześnie modeli zbudowana jest tak, aby gwarantować komfort podczas pływania. Konstrukcja danego rozwiązania obejmuje zatem zawór oczyszczający oraz końcówkę antyfalową, która ogranicza znacząco zalewanie rurki. Ustniki świetnie wpasowują się natomiast w kształt ust nurka, dzięki czemu nie powodują dyskomfortu!

Wspomniane wcześniej maski to nieodłączny element podczas nurkowania. Co ważne, dostępne są one w wersji klasycznych okularów, ale również w opcji półpełnej, jak i pełnotwarzowej. Wiele z masek do pływania dystrybuowanych jest w komplecie z fajką, co znacząco ułatwia i przyspiesza zakupy. Ich atutem jest z pewnością szerokie pole widzenia, jakiego nie doświadczysz w przypadku okularów do pływania. Zarówno maski półpełne, jak i pełnotwarzowe wykorzystywane są podczas nurkowania - zastosowane szkło jest o odpowiedniej grubości i specjalnie hartowane, aby zagwarantować nie tylko przejrzysty widok, ale również bezpieczeństwo.

Na wakacje ani rusz bez akcesoriów pływackich
Na wszelkiego rodzaju urlopy zazwyczaj czeka się z utęsknieniem. To właśnie dlatego tak ważne jest, aby wcześniej zrobić listę tego, co przyda się nie tylko w hotelowym pokoju, ale i na basenie czy plaży. Zakup odpowiednich akcesoriów do pływania, pod względem funkcjonalności oraz dopasowania do konkretnej osoby, zagwarantuje komfort korzystania z nich i niezapomniane wspomnienia! W końcu to dzięki maskom do pływania zobaczysz więcej, a przy pomocy płetw do pływania zanurzysz się tak głęboko, jak nie dałbyś rady bez nich. Odpowiedni strój pływacki w połączeniu z obuwiem sprawi, że poruszanie się po plaży, nawet tej najbardziej kamienistej i w chłodniejsze dni, będzie nadal przyjemne! Jeszcze dzisiaj zaplanuj swój wypoczynek i zainwestuj w szereg akcesoriów, dzięki którym wodne szaleństwo całkowicie Cię pochłonie!
