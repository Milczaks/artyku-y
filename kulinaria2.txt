Najlepsze pomysły na dania z niskim indeksem glikemicznym

Dania o niskim ładunku glikemicznym mogą sprawić niektórym niemało problemów. Zwłaszcza, jeżeli chodzi o poprawne skomponowanie z nich codziennego menu. Potrawy zawierające niskie IG dedykowane są tym osobom, które borykają się z problemami zaburzenia gospodarki węglowodanowej. Sałatki, szybki obiad z niskim IG lub inne tego typu dania polecane są zwłaszcza cierpiącym na cukrzycę typu I oraz II bądź insulinoodporność. Sprawdź najlepsze pomysły na dania z niskim indeksem glikemicznym i zadbaj o swoje zdrowie!

Dieta IG – sprawdź pomysły na potrawy dla diabetyków

Czym właściwie jest indeks glikemiczny? Komu potrzebna ta wiedza?
Indeks glikemiczny to klasyfikacja produktów spożywczych, która ustalona została na podstawie wpływu tych produktów na stężenie glukozy we krwi w przeciągu ok. 3 godzin od ich spożycia. Dzięki odpowiednio dobranej diecie można zminimalizować objawy związane z chorobami, które wiążą się z np. wahaniem insuliny we krwi (cukrzyca) bądź insulinoodpornością. U osób, które powinny szczególnie zwracać uwagę na indeks glikemiczny, zbyt duża lub zbyt mała porcja cukru może doprowadzić do poważnych powikłań. Właśnie dlatego dla takich ludzi dedykowane są najlepsze pomysły na dania z niskim indeksem glikemicznym.

Wielu diabetyków myśli, że przechodząc na dietę IG każdy przepis będzie jałowy, niesmaczny i nudny. Otóż, wcale nie musi tak być! Z produktów o niskim indeksie glikemicznym można wyczarować proste i pyszne dania, więc menu z całą pewnością nie będzie monotonne. Kolacja bądź obiad niskoglikemiczny powinien opierać się na produktach takich, jak:

większość warzyw (również strączkowych) i owoców
kasza gryczana
pełnoziarniste makarony
dziki ryż
niektóre przetwory zbożowe
nasiona i orzechy
Warto wybierać głównie produkty zawierające niskie IG, choć od czasu do czasu diabetyk może sięgnąć też po składniki średniego indeksu glikemicznego. W przypadku problemów z cukrzycą albo insulinoodpornością, nie powinno się jednak sięgać po produkty wysoko przetworzone: chrupkie pieczywo, muesli, pieczywo cukiernicze bądź dania typu instant. Częste ich spożywanie może zagrażać utrwaleniu się nieprawidłowych zachowań żywieniowych i znacznie osłabić zdrowie chorego. Poniżej przygotowaliśmy najlepsze pomysły na dania o niskim indeksie glikemicznym. Proste i smaczne dania o niskim ładunku glikemicznym znajdziesz również w tym miejscu.

Przepis na cukinię zapiekaną z kurczakiem i dzikim ryżem
Składniki:

1 mała pierś z kurczaka
2 cukinie
100 g dzikiego ryżu
1 średnia cebula
1 ząbek czosnku
2 łyżki oliwy z oliwek
pieprz ziołowy
świeże zioła
Posiekaj cebulę w drobną kostkę. Na rozgrzaną patelnię wlej oliwę z oliwek. Podsmaż na niej cebulę. Dodaj rozgnieciony ząbek czosnku.
Pokrój pierś z kurczaka w kostkę i dorzuć na patelnię. Przypilnuj, by podsmażyć ją z każdej strony.
Ugotowany wcześniej dziki ryż dodaj do kurczaka. Przypraw pieprzem ziołowym i świeżymi ziołami.
Pokrój cukinię w dowolne wzory i dodaj na pięć minut na patelnię. Podduś wszystko razem, a później przerzuć na blaszkę.
Piecz tak przygotowane danie przez około 45 minut w temperaturze 180 st. C.
Jeżeli jesteś na diecie wegetariańskiej bądź wegańskiej, zamiast kurczaka możesz użyć tofu. To naprawdę smaczny i przede wszystkim szybki obiad z niskim IG!

Śniadanie, kolacja lub obiad niskoglikemiczny. Zobacz, jak przygotować!

Przepis na dorsza pieczonego w folii z kaszą gryczaną
Składniki:

1 cały dorsz
1 łyżeczka masła
30 g kaszy gryczanej
1 ząbek czosnku
przyprawy do smaku
świeże zioła
Zmieszaj masło z ząbkiem czosnku przeciśniętym wcześniej przez praskę. Dodaj przyprawy do smaku (np. pieprz ziołowy i sól) oraz drobno posiekane zioła.
Dokładnie umyj dorsza, a następnie wysusz go przy pomocy ręcznika papierowego. Oprósz rybę przyprawami.
Do dorsza włóż przygotowane wcześniej masło z czosnkiem oraz kilka świeżych ziół (np. pietruszkę).
Ułóż rybę na folii do pieczenia, zawiń ją i piecz przez ok. 35 minut w temperaturze 180 st. C.
Po wyjęciu ryby z piekarnika należy dodać ją do uprzednio ugotowanej kaszy gryczanej. Z takim daniem obiadowym świetnie skomponuje się surówka z buraczków. Smacznego!

Przepis na sałatkę z kaszą gryczaną, mozarellą i warzywami
80 g kaszy gryczanej
150 g mozarelli light
1 mała cebula
300 g kalafiora
1 pęczek szczypiorku
100 g jogurtu greckiego lub jogurtu typu Skyr
pół łyżeczki majonezu
przyprawy do smaku
Ugotuj kaszę gryczaną w lekko osolonej wodzie.
Podziel kalafior na różyczki i wrzuć do wrzącej wody. Jeżeli nie masz surowego, możesz wrzucić do wody 300 g kalafiora mrożonego. Gotuj go w wodzie do momentu, aż kalafior zrobi się miękki. Dopilnuj jednak, by się nie rozpadł. Po wyjęciu przelej kalafior zimną wodą.
Cebulę i mozarellę pokrój w drobną kostkę. Posiekaj szczypiorek.
Przeciśnij czosnek przez praskę, a następnie dodaj do niego jogurt, majonez i przyprawy do smaku. Wymieszaj całość.
Do przygotowanego wcześniej naczynia wsyp kaszę gryczaną. Udekoruj ją dokoła ugotowanymi różyczkami kalafiora i mozarellą. Posyp szczypiorkiem.
Ułóż na kaszy cebulkę i resztę kalafiora, a następnie polej całość jogurtem wymieszanym z majonezem i przyprawami. Posyp resztą szczypiorku.
Insulinoodporni bądź cukrzycy nie powinni jeść wysoko przetworzonego pieczywa. Do sałatki o niskim indeksie glikemicznym pasować będzie zatem chleb wyłącznie z pełnego przemiału, graham albo z mąki żytniej, razowej lub owsianej. Świetnie sprawdza się też chleb bez mąki, czyli chleb z samych ziaren.

Uwaga!

Nie zapomnij o tym, że nie każdy ciemny chleb nadaje się dla diabetyka! Tak samo, jak nie każde ciemne pieczywo powinni jeść cukrzycy. Unikaj w składzie chleba przede wszystkim cukru bądź jego pochodnych (jak miód czy suszone owoce). Aby wybrać odpowiedni chleb będąc na diecie niskoglikemicznej, należy wcześniej zawsze sprawdzać jego skład dostępny na opakowaniu.
