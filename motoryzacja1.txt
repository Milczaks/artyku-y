Jakie opony letnie wybrać tak, by nie popełnić błędu?
Dobre opony letnie powinny uwzględniać kilka czynników: od ceny przez markę producenta po właściwe parametry jezdne. Na które elementy należy zwrócić szczególną uwagę? Kluczową kwestią jest właściwa analiza ofert, które stanowią często prawdziwą motoryzacyjną dżunglę promocji, rabatów, detali technicznych czy wyników testów.

Na pytanie: “jakie opony letnie kupić?” odpowiedź wydaje się być prosta – dobre. Tylko co kryje się pod tym ogólnym określeniem? Polecane aktualnie opony letnie (sprawdź zestawienie najciekawszych propozycji na SklepOpon.com) – to wyjątkowo szeroka grupa produktów, które niełatwo usystematyzować. Optymalny wybór ogumienia do samochodu musi przecież uwzględniać takie czynniki, jak:

specyfikę auta: typ samochodu, gabaryty pojazdu, sposób wykorzystywania
budżet na zakup opon
użytkowanie auta – pokonywanie długich tras międzyregionalnych czy raczej krótkich odcinków miejskich

Obecnie różnorodność ofert i duże zestawienie propozycji producentów sprawia, że wybór opon letnich jest z jednej strony trudniejszy, ale z drugiej – daje doskonałe możliwości personalizacji. Warto bowiem dobrać ogumienie nie tylko pod kątem samego samochodu, ale również np. techniki jazdy – zdecydowanie innych opon potrzebować będą kierowca ceniący dynamiczną jazdę oraz zwolennik spokojniejszych podróży.

JAKIE OPONY LETNIE WYBRAĆ POD KĄTEM MARKI?
Kwestia producenta opon letnich ma bardzo duże znaczenie. Zdecydowanie najkorzystniejszą opcją jest sięganie po ogumienie sprawdzonych marek – istniejących na rynku od lat i konsekwentnie budujących swoją pozycję w poszczególnych segmentach. Niezależnie od tego, jaki będzie ostateczny wybór – np. Michelin lub Bridgestone – można zakładać, że opony letnie bardziej renomowanego producenta okażą się lepszą opcją niż materiały od mniej znanej fabryki.

Różnice między oponami letnimi wspomnianych marek oraz np. Continental lub Goodyear a mniej znanymi nie są – jak można sądzić – wyłącznie kwestią marketingu. Najlepsi producenci inwestują duże kwoty w bardziej zaawansowane technologie, wdrożenia innowacyjne, nietypowe rozwiązania służące bezpieczeństwu na drodze. W efekcie – co pokazują testy – opony letnie wyższej jakości zachowują się na drodze inaczej niż produkty niższej klasy. Przekłada się to na m.in.:

krótszą drogę hamowania
lepszą przyczepność na zakrętach
ogólną wytrzymałość ogumienia
Nie oznacza to jednak, że ogumienie azjatyckie lub produkty o mniej wyeksponowanej marce to zły wybór. W dużej mierze również uwzględniają wiele rozwiązań technologicznych, które wpływają na komfort i bezpieczeństwo jazdy. Nie są jednak tak zaawansowane technicznie. Można je uznać za ciekawą propozycję dla osób, które zastanawiają się jakie opony letnie wybrać tak, by nie wiązało się to z wysokim kosztem zakupu.

W tym kontekście warto zwrócić uwagę na różnice poszczególnych segmentów i klas. Opony letnie podzielić można na: 

ekonomiczne
średnie
premium
 
CZYM RÓŻNIĄ SIĘ TE OPCJE?
OPONY LETNIE KLASY EKONOMICZNEJ
To tanie opony wytwarzane najczęściej w oparciu o starsze technologie. Poziom innowacyjności jest w ich przypadku minimalny. Są wybierane głównie przez kierowców, którzy szukają taniego ogumienia o przeciętnych parametrach. W tej grupie znaleźć można m.in. szerokie zestawienie opon azjatyckich.

OPONY LETNIE KLASY ŚREDNIEJ
Idealna równowaga między jakością a ceną. Zdecydowanie wykraczają poza poziom klasy ekonomicznej, ale równocześnie nie należą do najdroższych propozycji na rynku. To uniwersalne modele opon – np. od Uniroyal czy Fuldy – które sprawdzą się w przypadku każdego auta i będą idealne dla kierowców nie wymagających od opon ponadprzeciętnych parametrów.

OPONY LETNIE KLASY PREMIUM
W tej grupie mieszczą się produkty, które wykraczają zdecydowanie poza powszechny standard. To najdroższe opony, które stanowią swoiste wizytówki renomowanych producentów. Są efektem dziesiątków testów, wdrażanych innowacji, nietypowych rozwiązań w zakresie bieżników. Wszystko po to, by kierowcy odczuwali na nich rzeczywistą różnicę podczas jazdy. Skuteczność hamowania, przyczepność, wytrzymałość na uszkodzenia – na tych polach opony letnie premium pokazują szczególną różnicę względem pozostałych grup.

IDEALNY BIEŻNIK OPONY LETNIEJ
Jakie opony na lato wybrać pod kątem bieżnika? O ile w przypadku zimowych to kluczowy parametr, modele letnie bywają pod tym względem uogólniane. To błąd – bieżnik opon na lato ma równie duże znaczenie.

Bieżnik symetryczny – o takim samym układzie obu stron opony – to bardzo częste rozwiązanie w przypadku ogumienia z klasy ekonomicznej i średniej. Sprawdzi się latem, ale w przypadku np. deszczu czy wilgotnej nawierzchni nie zapewni idealnej przyczepności. 

To zadecydowało o rosnącej popularności opon asymetrycznych. W ich przypadku bieżnik różni się po obu stronach. Na części wewnętrznej ma więcej charakterystycznych nacięć po to, by skuteczniej odprowadzał wodę. Z kolei strona zewnętrzna – odpowiedzialna za kwestię przyczepności – ukształtowana jest tak, by zapewnić idealną stabilizację na drodze. Dzięki temu letnie opony asymetryczne to dziś szczególnie popularny wybór w przypadku samochodów średniej i wyższej klasy.

Trzecią opcją jest ogumienie o bieżniku kierunkowym. To charakterystyczny wzór V. Rozwiązanie to zapewni niezłą przyczepność, sprawne odprowadzanie wody oraz właściwą kontrolę nad autem podczas przyspieszania.
